शतकानंतर आज पाहिली पहिली रम्य पहाट
मेघ वितळले गगन निवळले
क्षितिजावर नव रंग उसळले
प्रतिबिंबित ते होउनि उठले .. भारतभूमिललाट

आजवरीच्या अंधारात
अनंत झाले उल्कापात
एकवटोनी तेज तयांचे तिमिर सरे घनदाट

फकिरांनी शत यज्ञ मांडिले
वेदीवरती रक्त सांडले
त्या रक्ताची क्षितिजावर ये .. आरूण मंगल लाट

दीप पेटवुनि घरदाराचें
पूजन केले स्वातंत्र्याचे
त्या जयोतीचें तेज मिसळुनी .. झाले आज विराट

 पुरेत अश्रू दुबळे क्रंदन
भावपूर्ण करू विनम्र वंदन
नव अरूणाचे होऊ आम्ही .. प्रतिभाशाली भाट