तापीकाठची चिकण माती ,
ओटा तरी बांधू ग बाई .

असा ओटा चांगला तर ,
जातं तरी मांडू ग बाई .

असं जातं चांगलं तर ,
सोजी तरी दळू ग बाई .

अशी सोजी चांगली तर ,
लाडू तरी बांधू ग बाई .

असे लाडू चांगले तर ,
शेल्याच्या पदरी बांधू ग बाई .

असा शेला चांगला तर ,
भाऊराया भेटू गा बाई .

असा भाऊ चांगला तर ,
दारी रथ आणील ग बाई .

असा रथ चांगला तर ,  
नंदी तरी जुंपिन गा बाई .

असा नंदी चांगला तर ,  
माहेराला जाऊ ग बाई .

असा माहेर चांगलं तर ,
धिंगामस्ती करू ग  बाई ! 