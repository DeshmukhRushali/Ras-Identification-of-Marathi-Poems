सुन्या सुन्या मैफिलीत माझ्या
तुझेच गीत मी गात आहे
अजुन ही वाटते मला की
अजुन ही चांद रात आहे

कळे ना मी पाहते कुणाला
कळे ना हा चेहरा कुणाचा 
पुन्हा पुन्हा भास होत आहे
तुझे हासू आरशात आहे

सख्या तुला भेटतील माझे
तुझ्या घरी सूर ओळखीचे 
उभ्या तुझ्या अंगणी स्वरांचा
अबोल हा पारिजात आहे

उगीच स्वप्नांत सावल्यांची
कशास केली आर्जवे तू
दिलेस का प्रेम तू कुणाला
तुझ्याच जे अंतरात आहे 