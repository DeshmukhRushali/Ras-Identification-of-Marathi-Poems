कुंभारासारखा गुरू नाही रे जगात
वर घालितो धपाटा , आत आधाराचा हात

आधी तुडवी तुडवी मग हाते , कुरवाळी
ओल्या मातीच्या गोळ्याला येई आकृती वेगळी 
घट जाती थोराघरी , घट जाती राऊळात .

कुणी चढून बसतो गावगौरीच्या मस्तकी
कणी मद्यपात्र होतो रावराजाच्या हस्तकी
आव्यातली आग नाही , पुन्हा कुणी आठवत .

कुणी पूजेच्या कलश , कोणी गोरसाचा माठ
देता आकार गुरूने , ज्याची त्याची लाभे वाट
घट पावती प्रतिष्ठा , गुरू राह्तो अज्ञात .  