इवल्या इवल्याशा, टिकल्या-टिकल्यांचे
देवाचे घर बाइ , उंचावरी
ऐक मजा तर ऐक खरी

निळी निळी वाट , निळे निळे घाट
निळया निळया पाण्याचे झुळझुळ पाट
निळया निळया डोंगरात निळी निळी दरी

चांदीच्या झाडांना सोन्याची पाने
सोनेरी मैनेचे सोनेरी गाणे
सोन्याची केळी , सोनयाचा पेरू
सोनेरी आंब्याला सोन्याची कैरी

देवाच्या घरात गुलाबाची लादी
मऊ मऊ ढगांची अंथरली गादी
चांदण्यांची हंडी , चांदण्यांची भांडी
चांदोबाचा दिवा मोठा लावला वरी