सर्वात्मका  , शिवसुंदरा स्वीकार या अभिवादना
तिमिरातूनी तेजाकडे प्रभू आमुच्या ने जीवना ॥धृ.॥

सुमनांत तू , गगनांत तू
तार्‍यांमध्ये फुलतोस तू
सदमर जे जगतामधये
सवारत तया वसतोस तू
चोहीकडे रूपे तुझी जाणीव ही माझ्या मना ॥१॥

श्रमतोस तू शेतामध्ये
तू राबसी श्रमिकांसवे
जे रंजले अन् गांजले
पुसतोस त्यांची आसवे
स्वार्थाविना सेवा जिथे तेथे तुझे पद पावना ॥२॥

करूणाकरा करूणा तुझी
असता मला भय कोठले ?
मार्गावरी पुढती सदा
पाहीन मी तव पाउले
सृजनत्व या हृदयामध्ये नित जागवी भीतीविना ॥३॥