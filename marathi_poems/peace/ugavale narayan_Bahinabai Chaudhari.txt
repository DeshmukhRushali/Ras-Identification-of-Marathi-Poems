उगवले नारायण , उगवले गगनांत
प्रभा सोनीयाची फांके उन्हें आली अंगणात ॥१॥
उन्हें आली अंगणात , उन्हें आली ओटीवर
सोनपावलांनी देवा , उजळले माझे घर ॥२॥
उजळले माझे घर , झळाळले ग, कळस
डुलुं लागे आनंदाने वृंदावनीची तुळस ॥३॥
वृंदावनींची तुळस , दिसे हिरवी अंजिरी
वारियाच्या झुळुकिने हंसे मंजिरी मंजिरी ॥४॥
हंसे मंजिरी मंजिरी , प्राज्क्ताच्या पावलाशीं
सडा फुलांचा घालतो , मोती-पोवळ्याच्या राशी ॥५॥
मोती-पोवळ्याच्या राशी , वैभवाला नाही अंत
सुख वेचितें संसारी , माउली मी भागयवंत ॥६॥