पावसा रे , पावसा रे ,
मला पावसाचे ढग बनू दे .
डोंगर , दरी आणि शेतात ,
मला खूप कोसळू दे .

शेतकरीबाबा , शेतकरीबाबा
मला बी म्हणून पेरून दे ,
शेत खूप पिकून पिकून ,
तुम्हांला बरकत होऊ दे .

पणती गं , पणती गं ,
मला दिवा होऊन जळू दे .
गरिबांच्या झोपडीत ,
उजेड मला नेऊ दे .

पक्ष्या रे , पक्ष्या रे ,
मला चोच आणि पंख फुटू दे .
तोंडात फळे घेऊन जाऊन ,
भुकेकंगालांना वाटू दे .

परी गं , परी गं ,
मला बागेत येऊ दे .
आनंदाने नाचगाण्यासाठी ,
सार्‍यांना आभाळमाया मिळू दे .