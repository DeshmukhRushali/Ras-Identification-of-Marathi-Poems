धरत्रीच्या कुशीमधी
बीयबियांन निजली
वर्‍हे पसरली माटी
जशी शाल पांघरली
बीय टरारे भुईत
सर्व कोंब आले वर्‍हे
गह्यरलं शेत जसं
अंगावरती शहारे
ऊन वार्याशी खेयता
एका एका कोंबातून
प्रगटले दोन पानं
जसे हात जोडीसन
टाया वाजवती पानं
दंग देवाच्या भजनी
जसे करती कारोन्या
होऊ दे रे आबादानी
दिसामासा व्हये वाढ
रोप झाली आता मोठी
आला पिकाले बहार
झाली शेतामधी दाटी
कसे वार्‍यानं डोलली
दाने आली गाडी गाडी
दैव गेलं रे उघडी
देव अजब गारोडी 