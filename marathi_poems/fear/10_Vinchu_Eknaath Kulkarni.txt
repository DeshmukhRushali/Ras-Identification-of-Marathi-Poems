विंचू चावला वृश्र्चिक चावला।
कामक्रोध विंचू चावला ।
तम घाम घाम अंगासी आला  ॥

पंचप्राण व्याकुळ झाला।
त्याने माझा प्राण चालिला ।
सर्वांगाचा दाह झाला ॥

मनुष्य इंगळी अति दारूण ।
मज नांगा मारिला तिनें ।
सर्वांगी वेदना जाण । त्या इंगळीची ॥

ह्या विंचवाला उतारा ।
तमोगुण मागें सारा ।
सत्वग़ुण मागें सारा ।
विंचू इंगळी उतरे झरझरां ॥

सत्व उतारा देऊन ।
अवघा सारिला तमोगुण ।
किंचित् राहिली फुणफुण ।
शांत केली जनार्दनें ॥