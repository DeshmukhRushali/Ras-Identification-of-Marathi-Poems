चुकली दिशा तरीही हुकलें न श्रेय सारें ,
वेडया मुशाफिराला सामील सर्व तारे .

मी चालतों अखंड चालायचें म्हणून ;
धुंदीत या गतीच्या सारेच पंथ प्यारे .

डरतात वादळांना जे दास त्या ध्रुवाचे ;
हें शीड तोडलें की अनुकूल सर्व वारे !

मयूर प्राक्तनाचा फाडला मी नकाशा ;
विझले तिथेच सारे ते मागचे इशारे .

चुकली दिशा तरीही आकाश एक आहे ;
हें जाणतो तयाला वाटेल तेथ न्यारे .
 
आशा तशी निराशा हें श्रेय सावधांचे ;
बेसावधास कैसे डसणार हे निखारे 
 