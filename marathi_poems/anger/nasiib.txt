जी माणसं हवीहवीशी वाटतात 
ती माणसं भेटत नाहीत 

जी माणसं नकोशी वाटतात
त्यांचा सहवास संपत नाही

ज्यांच्याकडे जावसं वाटतं 
त्यांच्याकडे जायला जमत नाही

ज्यांच्याकडे जाउ नये असं वाटतं 
त्यांच्याकडे जावच लागतं 

जेव्हा जीवन नकोसं वाटतं 
तेव्हा काळ संपत नाही 

जेव्हा जीवनाचा खरा अर्थ कळतो
तेव्हा काळ संपलेला असतो 

नशीब हे असंच असतं 
त्याच्याशी जपुनच वागावं लागतं 

तिथं कुणाचंच चालत नाही
जिथे नेईल तिथं जावच लागतं  