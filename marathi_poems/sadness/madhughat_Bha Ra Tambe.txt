मधु मागशि माझ्या सख्या परी,
मधुघटचि रिकामे पडती घरी

आजवरी कमळाच्या द्रोणी
मधु पजीला तुला भरोनि ,
सेवा हि पुर्वीची स्मरोनी,
करी रोष न सखया , दया करी

नैवेद्दाची एकच वाटी
अतां दुधाचि माझ्या गाठी ,
देवपुजेस्तव ही कोरांटी
बाळगी अंगणी कशि तरी

तरुण-तरुणीची सलज्ज कुजबुज
वृक्ष-झर्यांचे गुढ मधुर गुज ,
संसाराचे मर्म हवे तजु ,
मधु पिळण्या परी रे बळ न करी

ढळला रे ढळला दिन सखया
संध्याछाया भिवविती हृदया ,
अतां मधुचे नांव कासया?
लागले नेत्र रे पैलतीरी