कसे देवाचे आकाश त्याचे डोळे
जीव किती हे जळावे धरतीचे भोळे

मायमातीची लेकरं त्यांना आसवांची वाट
वाट पाहता पाहता होई रात्रीची पहाट
पहाटेच्या प्रहराला स्वप्न अंकुराचे जळे

झाला भुईचा दुष्मान दुष्ट दुष्काळ सारखा
आटलेला हा पाऊस ढगा-जगाला पारखा
माणसाच्या प्राक्तानाशी नित्य निसर्ग का खेळे

झुंज वावराच्यासाठी झुंज माळरानासाठी
देता देता वाहतील झरे गर्भातले पाठी
उदास हे वाळ्लेले पुन्हा बहरतील मळे
