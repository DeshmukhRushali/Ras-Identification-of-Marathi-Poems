कोरडे जे शेत आहे
ओलित झाले पाहिजे
मुक्या जिवांचे दु:ख ह्या
बोलीत आले पाहिजे

छ्ते उन्हाची घराला ,
नांदते जीव पोळती
फुफाट्याच्या वाहणा
पायामाधूनी घालती
दाह त्यांच्या वेदनांचे
झेलीत गेले पाहिजे

आभाळ अंतरातले
सोसताना फाटलेले
अश्रू दो डोळ्यांतले
गाळताना दाटलेले
महापुरांना बांध ह्या
घालीत गेले पाहिजे

नांगरल्या शेतापरी 
काळीज दु:ख साहते
तरी सुगीचे डोलत्या
स्वप्न हिरवे पाहते
अर्थ ह्या स्व्प्नातही
पेरीत गेले पाहिजे
मुक्या जिवांचे दु:ख ह्या
बोलीत आले पाहिजे