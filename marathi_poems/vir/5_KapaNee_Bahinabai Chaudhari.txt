आता लागे मार्गेसर ,
आली कापनी कापनी ,
आज करे खालेवर्‍हे ,
डाव्या डोयाची पापनी !

पडे जमीनीले तढे ,
आली कापनी कापनी ,
तशी माझ्या डोयापुढे ,
उभी दान्याची मापनी .

शेत पिवये धम्मक ,
आली कापनी कापनी ,
आता धरा रे हिंमत ,
इय्ये ठेवा पाजवुनि .

पीक पिवये पिवये ,
आली कापनी कापनी ,
हातामधी धरा इय्ये ,
खाले ठेवा रे गोफनी .

काप काप माझ्या इय्या ,
आली कापनी कापनी ,
थाप लागली पिकाची
आली डोयाले झापनी !

आली पुढे रगडनी ,
आता कापनी कापनी ,
खये करा रे तय्यार ,
हाती घीसन चोपनी .	