चवदार तळ्याचे पाणी ,
नवशक्ती मानवा आणी .

या शक्तीमागे मूर्ती ,
भीमकाय देई स्फुर्ती ,
जणू मुक्यास दिधली वाणी ,
चवदार तळ्याचे पाणी .

तेजाब जलाचे झाले,
दीनांना प्रेरित केले ,
अन्यायासाठी लढुनी ,
नवशक्ति मानवा आणी .

नाकारून परंपरेला ,
स्वीकारून मानवतेला ,
करूणेची आर्त विराणी ,
चवदार तळ्याचे पाणी .

आत्मभान जागे केले ,
मानवास मीपण दिधले ,
धम्मचक्र ये परतोनी
नवशक्ति मानवा आणी .

चवदार तळ्याचे पाणी ,
नवशक्ति मानवा आणी .