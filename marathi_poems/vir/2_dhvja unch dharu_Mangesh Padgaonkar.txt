ध्वज उंच धरू , ध्वज उंच धरू ,
इवल्या इवल्या हातांनी ध्वज उंच धरू !

सैनिक आम्ही या देशाचे ,
सेवक आम्ही या देशाचे ,
थोर आमुच्या परंपरेला मनी स्मरू ;
इवल्या इवल्या हातांनी ध्वज उंच धरू !

या हातांनी शेते पिकवू
या हातांनी झाडे उगवू ,
घाम गाळूनी भूमी हिरवीगार करू :
इवल्या इवल्या हातांनी ध्वज उंच धरू !

हात आमुचे अश्रू पुसतिल ,
न्यायासाठी निभॅय लढतिल ,
प्रगतीचा हा प्रवास आता होय सुरू ;
इवल्या इवल्या हातांनी ध्वज उंच धरू !