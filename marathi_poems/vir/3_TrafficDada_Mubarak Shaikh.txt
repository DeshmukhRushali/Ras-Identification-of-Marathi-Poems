ट्रॅफिकदादा , सांगा सांगा ,
तुमची भाषा आम्हालां सांगा .

छोट्यांचा ऐकून एकच गलका ,
ट्रॅफिकदादा म्हणाले , ' ऐका ' .

दिसता समोर लाल दिवा ,
इकडे तिकडे नीट लक्ष ठेवा .

हिरवा दिवा लागेल तेव्हा ,
गाडी तुमची पुढे चालवा .

लावाल वाहन ' नो पार्किगला ',
होइल दंड नक्कीच तुम्हांला .

खूप धूर वाहन सोडता ,
दुरूस्ती करा वेळ न लावता .

पाळा नियम वाहतुकीचे ,
संकट ना येई ट्रॅफिक जाम ' चे .

वेगावरती ठेवा नियंत्रण ,
अपघाताला नको निमंत्रण .