माणुसकीच्या शत्रुऊसंगे युद्ध आमुचे सरू
जिंकू किंवा मरू । जिंकू किंवा मरू ।। धृ ।।

लढतिल सैनिक, लढू नागरिक
लढतिल महिला, लढतिल बालक
शर्थ लढ्याची करू । जिंकू किंवा मरू ।

देश आमुचा शिवरायाचा
झाशीवाल्या रणराणीचा
शिर तळहाती धरू । जिंकू किंवा मरू ।

शस्त्राघाता शस्त्रच उत्तर
भुई न देऊ एक तसूभर
मरू पुन्हा अवतरू । जिंकू किंवा मरू ।

हानी होवो कितीही भयंकर
पिढ्या पिढ्या हे चालो संगर
अंती विजयी ठरू । जिंकू किंवा मरू |